1574529588
a:2:{s:7:"content";s:6138:"<h3><!--center-->H ΑΡΧΗ ΕΞΕΤΑΣΗΣ ΠΡΟΔΙΚΑΣΤΙΚΩΝ ΠΡΟΣΦΥΓΩΝ (Α.Ε.Π.Π.)<!--/center--></h3>
<!--center-->**1o ΚΛΙΜΑΚΙΟ**<!--/center-->
<p>Συνήλθε στην έδρα της στις 3 Ιανουαρίου 2018 με την εξής σύνθεση: Διαθεσόπουλος Μιχαήλ, Πρόεδρος και Εισηγητής, Κουρή Σταυρούλα και Πουλοπούλου Αγγελική, Μέλη.Για να εξετάσει την από 22-12-2017 Προδικαστική Προσφυγή με Γενικό Αριθμό Κατάθεσης (ΓΑΚ) Αρχής Εξέτασης Προδικαστικών Προσφυγών (ΑΕΠΠ) 1/2-1-2018 και Ειδικό Αριθμό Κατάθεσης (ΕΑΚ) VI/1/2-1-2018 του προσφεύγοντος με την επωνυμία ...., νομίμως εκπροσωπουμένου
Κατά του ΔΗΜΟΥ ΚΗΦΙΣΙΑΣ, νομίμως εκπροσωπουμένου
Με την Προδικαστική Προσφυγή ο ο αιτών επιδιώκει την ακύρωση, άλλως την αναβολή του διαγωνισμού της υπ’ αριθμ. πρωτ/λου 57286/30-11-2017 διακήρυξης ανοιχτού διαγωνισμού μέσω του ΕΣΗΔΗΣ για την ανάθεση του αντικειμένου «ΠΡΟΜΗΘΕΙΑ ΚΑΙ ΤΟΠΟΘΕΤΗΣΗ ΟΡΓΑΝΩΝ, ΔΑΠΕΔΩΝ ,ΠΕΡΙΦΡΑΞΗΣ ΚΑΙ ΠΙΝΑΚΙΔΩΝ ΣΕ ΥΦΙΣΤΑΜΕΝΕΣ ΠΑΙΔΙΚΕΣ ΧΑΡΕΣ ΩΣΤΕ ΝΑ ΣΥΜΜΟΡΦΩΝΟΝΤΑΙ ΜΕ ΤΗΝ Υ.Α. 27934/2014» συνολικού προϋπολογισμού (άνευ ΦΠΑ) 120.958,00 €. Η συζήτηση άρχισε αφού άκουσε τον Πρόεδρο-Εισηγητή. Αφού μελέτησε τα σχετικά έγγραφα Σκέφτηκε κατά τον Νόμο
1.Επειδή, η Προσφυγή αφορά διαδικασία που διακηρύχθηκε ως ανάθεση προμήθειας αγαθών (CPV 37535200-9) με την υπ’ αριθμ. πρωτ/λου 57286/30-11-2017 διακήρυξη ανοιχτού διαγωνισμού μέσω του ΕΣΗΔΗΣ με αντικείμενο την «ΠΡΟΜΗΘΕΙΑ ΚΑΙ ΤΟΠΟΘΕΤΗΣΗ ΟΡΓΑΝΩΝ, ΔΑΠΕΔΩΝ ,ΠΕΡΙΦΡΑΞΗΣ ΚΑΙ ΠΙΝΑΚΙΔΩΝ ΣΕ ΥΦΙΣΤΑΜΕΝΕΣ ΠΑΙΔΙΚΕΣ ΧΑΡΕΣ ΩΣΤΕ ΝΑ ΣΥΜΜΟΡΦΩΝΟΝΤΑΙ ΜΕ ΤΗΝ Υ.Α. 27934/2014» συνολικού προϋπολογισμού (άνευ ΦΠΑ) 120.958,00 €, κάτω των ορίων, δημοσιευμένης στο ΚΗΜΔΗΣ την 1-12-2017 με Μοναδικό ΑΔΑΜ 17PROC002338732 και στο ΕΣΗΔΗΣ την 1-12-2017 με συστημικό α/α 48983. Επομένως, υπάγεται βάσει της κατά τα ως άνω εκτιμώμενης αξίας της Διακήρυξης και δη του χρόνου αποστολής προς δημοσίευση της διακήρυξης στο ΚΗΜΔΗΣ, στο πεδίο εφαρμογής των οικείων διατάξεων του Βιβλίου IV Ν. 4412/2016 και συνεπώς στη δικαιοδοσία της Α.Ε.Π.Π., ως και την καθ’ ύλην αρμοδιότητά της κατ’ αρ. 345 παρ. 1 Ν. 4412/2016.
2.Επειδή, για την άσκηση της Προσφυγής δεν κατεβλήθη το κατ’ άρ. 5 ΠΔ 39/2017 άρ. 363 Ν. 4412/2016 παράβολο, καθώς η αρμόδια υπηρεσία της Α.Ε.Π.Π. ενημερώνει ότι δεν εντόπισε παράβολο προς δέσμευση, ενώ και κατόπιν ελέγχου εκ του Κλιμακίου στο ΕΣΗΔΗΣ ουδέν παράβολο προκύπτει. Περαιτέρω, εκ του χρόνου δημοσίευσης της διακήρυξης στο ΚΗΜΔΗΣ προκύπτει ότι το τεκμήριο πλήρους γνώσεώς της συμπληρώθηκε την 16-12-2017, κατ’ άρ. 361 παρ. 1 περ. β’ Ν. 4412/2016, όταν και ξεκίνησε η προθεσμία για την προσβολή της, του προσφεύγοντος μη δηλούντος νωρίτερο χρόνο πλήρους γνώσης, με αποτέλεσμα η προθεσμία άσκησης προσφυγής, άρα και απώτατο σημείο για τη συμπλήρωση όποιου παραβόλου και εγγράφου, έληξε την 26-12-2017 και επομένως το ελλείπον παράβολο δεν είναι δυνατόν πλέον να προσκομιστεί. Συνεπώς, η προσφυγή ασκήθηκε απαραδέκτως, ασχέτως δε ότι επιπλέον δεν ασκήθηκε στο προδιατυπωμένο κατ’ άρ. 8 παρ. 2 ΠΔ 39/2017 προδιατυπωμένο έντυπο, απευθύνθηκε στην αναθέτουσα, ενώ το αίτημά της περί αναβολής του διαγωνισμού που συμπεριλήφθηκε ως διαζευκτικό μετά του αιτήματός της περί ακύρωσής του, είναι απαράδεκτο ως αυτό καθαυτό αίτημα προδικαστικής προσφυγής σύμφωνα με το άρ. 360 και 367 παρ. 1 Ν. 4412/2016.
3.Επειδή, κατόπιν των ανωτέρω, η Προδικαστική Προσφυγή πρέπει να απορριφθεί ως απαράδεκτη.</p>
<!--center-->Για τους λόγους αυτούς<!--/center-->
<p>Απορρίπτει την Προδικαστική Προσφυγή.
Κρίθηκε και αποφασίστηκε αυθημερόν στις 3 Ιανουαρίου 2018 και εκδόθηκε
Ο ΠΡΟΕΔΡΟΣ  <!--right-->Η ΓΡΑΜΜΑΤΕΑΣ<!--/right-->
ΔΙΑΘΕΣΟΠΟΥΛΟΣ ΜΙΧΑΗΛ    <!--right-->ΜΠΑΚΟΥ ΒΑΣΙΛΙΚΗ<!--/right--></p>";s:12:"content_meta";N;}