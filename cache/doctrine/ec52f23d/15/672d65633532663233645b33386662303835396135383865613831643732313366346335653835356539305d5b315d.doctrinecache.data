1574529588
a:2:{s:7:"content";s:41891:"<h3><!--center-->H ΑΡΧΗ ΕΞΕΤΑΣΗΣ ΠΡΟΔΙΚΑΣΤΙΚΩΝ ΠΡΟΣΦΥΓΩΝ (Α.Ε.Π.Π.)<!--/center--></h3>
<!--center-->**1o ΚΛΙΜΑΚΙΟ**<!--/center-->
<h4>ΔΙΑΔΙΚΑΣΙΑ ΠΡΟΣΩΡΙΝΗΣ ΠΡΟΣΤΑΣΙΑΣ</h4>
<p>Συνήλθε στην έδρα της Αρχής στις 02 Ιανουαρίου 2018, με την εξής σύνθεση: Νικόλαο Σαββίδη Πρόεδρο, Γερασιμούλα-Μαρία Δρακονταειδή, Μέλος και Νεκταρία - Πηνελόπη Ταμανίδη, Εισηγήτρια.
Για να εξετάσει το αίτημα αναστολής - προσωρινών μέτρων που σώρευσε στην από 21-12-2017 με Γεν. Αριθ. Κατ. ΑΕΠΠ 395/22-12-2017 και Ειδ. Αριθ. Κατ. 11/63/22-12-2017 Προδικαστική Προσφυγή του, που κατατέθηκε στον διαδικτυακό τόπο του διαγωνισμού την 21-12-2017 και κοινοποιήθηκε αυθημερόν στην Α.Ε.Π.Π. με μήνυμα ηλεκτρονικού ταχυδρομείου και χρεώθηκε στο 2ο Κλιμάκιο με το από 22-12-2017 μήνυμα ηλεκτρονικού ταχυδρομείου της Γραμματείας του, ο Οικονομικός Φορέας με την επωνυμία «», νόμιμα εκπροσωπούμενος.
Κατά της Αναθέτουσας Αρχής με την επωνυμία «ΔΗΜΟΣ ΑΓΙΟΥ ΔΗΜΗΤΡΙΟΥ», της Περιφέρειας Αττικής, νόμιμα εκπροσωπούμενης και κατά της υπ’ αριθ. υπ’ αριθμ. 370/11-12-2017 Απόφασης της Οικονομικής Επιτροπής του Δήμου Αγίου Δημητρίου, δυνάμει της οποίας - κατ’ αποδοχή των υπ’ αριθμ. 43/2017 και 45/2017 πρακτικών της Επιτροπής Διαγωνισμού - Συντήρησης και Επισκευής όλων των Αυτοκινήτων/Οχημάτων των Υπηρεσιών του Δήμου Αγίου Δημητρίου - αποφασίσθηκε η έγκριση του υπ’ αριθμ. 43/2017 πρακτικού (στάδιο δικαιολογητικών συμμετοχής και τεχνικών προσφορών), κατά το μέρος που κρίθηκε αποδεκτή η προσφορά της ένωσης φυσικών προσώπων (οικονομικών φορέων) και συνεχίζει στο επόμενο στάδιο του διαγωνισμού, ήτοι στην αποσφράγιση των οικονομικών προσφορών για την ομάδα 1 και η έγκριση του υπ’ αριθμ. 45/2017 πρακτικού της επιτροπής διαγωνισμού, όπου γίνεται αποδεκτή η οικονομική προσφορά της ένωσης φυσικών προσώπων (οικονομικών φορέων) και ανακηρύσσεται προσωρινός μειοδότης για την Ομάδα 1, μέσα στα πλαίσια του Ηλεκτρονικού Ανοικτού Διαγωνισμού με σφραγισμένες προσφορές για την υπηρεσία "Συντήρηση και επισκευή μεταφορικών μέσων” για την περίοδο 2017-2018 με κριτήριο κατακύρωσης την πλέον συμφέρουσα από οικονομική άποψη προσφορά μόνο βάσει τιμής και ειδικότερα, "τη χαμηλότερη προσφορά”, δηλαδή, η μεγαλύτερη ποσοστιαία (%) μέση έκπτωση, όπως αυτή ορίζεται στη με αρ. 112/2017 τεχνική μελέτη της Δ/νσης Τεχνικών Υπηρεσιών της Αναθέτουσας Αρχής. Σημειώνεται ότι, κάθε διαγωνιζόμενος μπορεί να καταθέσει προσφορά για οποιαδήποτε (μία ή περισσότερες) από τις τρεις (3) βασικές ομάδες της μελέτης ή και για όλες τις ομάδες, όχι όμως επιλεκτικά, για επιμέρους τμήματα διότι θα απορρίπτονται. Η ανακήρυξη μειοδότη γίνεται στο σύνολο της ομάδας. Η δαπάνη για την υπηρεσία "Συντήρηση και επισκευή μεταφορικών μέσων” έχει προϋπολογισθεί συνολικά στο ποσό των ογδόντα τεσσάρων χιλιάδων οκτακοσίων πενήντα ευρώ και πενήντα οκτώ λεπτών (84.850,58€) συμπεριλαμβανομένου του αναλογούντος ΦΠΑ, φέρει δε φέρει δε CPV: 50100000-6 και συστημικό αριθμό ΕΣΗΔΗΣ 48479. Με την υπό κρίση Προδικαστική Προσφυγή, η προσφεύγουσα ζητεί να ακυρωθεί, άλλως οίκοθεν ανακληθεί ή τροποποιηθεί, η υπ’ αριθμ. 370/11-12¬2017 Απόφαση της Οικονομικής Επιτροπής του Δήμου Αγίου Δημητρίου, δυνάμει της οποίας, κατ’ αποδοχή των υπ’ αριθμ. 43/2017 και 45/2017 πρακτικών της Επιτροπής Διαγωνισμού - Συντήρησης και Επισκευής όλων των Αυτοκινήτων/Οχημάτων των Υπηρεσιών του Δήμου Αγίου Δημητρίου, αποφασίσθηκε μη νόμιμα, αυθαίρετα, αβάσιμα και με μη νόμιμη αιτιολογία, η έγκριση του υπ’ αριθμ. 43/2017 πρακτικού (στάδιο δικαιολογητικών συμμετοχής και τεχνικών προσφορών), κατά το μέρος που μη νόμιμα κρίθηκε αποδεκτή η προσφορά της ένωσης φυσικών προσώπων (οικονομικών φορέων) και μη νομίμως η ως άνω ένωση φυσικών προσώπων (οικονομικών φορέων) συνεχίζει στο επόμενο στάδιο του διαγωνισμού, ήτοι στην αποσφράγιση των οικονομικών προσφορών για την ομάδα 1 και η έγκριση του υπ’ αριθμ. 45/2017 πρακτικού της επιτροπής διαγωνισμού, όπου μη νομίμως γίνεται αποδεκτή η οικονομική προσφορά της ένωσης φυσικών προσώπων (οικονομικών φορέων)    και ανακηρύσσεται προσωρινός μειοδότης για την Ομάδα 1, μέσα στα πλαίσια του επίδικου Διαγωνισμού. Η προσφεύγουσα ισχυρίζεται ότι: 1) είναι μη νόμιμη η αποδοχή των δικαιολογητικών συμμετοχής και της τεχνικής προσφοράς της συμμετέχουσας ένωσης, λόγω μη νόμιμης και ασφαλούς χρονοσήμανσης της ψηφιακής υπογραφής του νομίμου εκπροσώπου στο τυποποιημένο έντυπο της υπεύθυνης δήλωσης (ΤΕΥΔ) της συμμετέχουσας και επικεφαλής στην ανωτέρω αναφερόμενη ένωση, και στις υπεύθυνες δηλώσεις της παραγράφου 4 του άρθρου 8 του ν. 1599/1986, που περιέχονται στην οικονομική πρόσφορα αυτής και 2) είναι μη νόμιμη η αποδοχή των δικαιολογητικών συμμετοχής και της τεχνικής προσφοράς της ένωσης, λόγω παραβίασης ουσιώδους όρου περιεχομένου στο τυποποιημένη έντυπο της υπεύθυνης δήλωσης (ΤΕΥΔ) αμφότερων των συμμετεχουσών στην ένωση εταιρειών και συγκεκριμένα λόγω μη αναγραφής εκφρασμένης σε ποσοστό της έκτασης της συμμετοχής του κάθε μέλους της ένωσης.
Στην υπό κρίση προδικαστική προσφυγή του η προσφεύγουσα σώρευσε και αίτημα για τη λήψη προσωρινών μέτρων, με το οποίο αιτείται να ανασταλεί η πρόοδος της διαγωνιστικής διαδικασίας, ιδίως δε η υποβολή δικαιολογητικών κατακύρωσης από την συμμετέχουσα ένωση, η αποσφράγιση των δικαιολογητικών κατακύρωσης, η αξιολόγηση αυτών, η ανάδειξη οριστικού αναδόχου και η υπογραφή σχετικής σύμβασης με την ένωση εταιρειών μέχρι την έκδοση απόφασης της Α.Ε.Π.Π. επί της παρούσας προδικαστικής προσφυγής ή, άλλως, να οριστούν όποια μέτρα κρίνει κατάλληλα η Αρχή Εξέτασης Προδικαστικών Προσφυγών.
Η συζήτηση άρχισε αφού άκουσε την Εισηγήτρια Νεκταρία - Πηνελόπη Ταμανίδη
Αφού μελέτησε τα σχετικά έγγραφα
Σκέφτηκε κατά τον Νόμο και έκανε ομόφωνα δεκτά το εξής
1.Επειδή για την άσκηση της ανωτέρω Προδικαστικής Προσφυγής προκύπτει πως έχει προσκομιστεί, ελεγχθεί και δεσμευτεί δυνάμει της από 22¬12-2017 Βεβαίωσης ελέγχου και δέσμευσης ηλεκτρονικού παραβόλου της ΑΕΠΠ, το ηλεκτρονικό παράβολο υπέρ Ελληνικού Δημοσίου με κωδικό 181359033958 0220 0055, το οποίο πληρώθηκε εμπρόθεσμα την 22-12-2017, ποσού ευρώ εξακοσίων (600,00€), σύμφωνα με τα άρθρα 363 παρ. 2 του Ν. 4412/2016 (ΦΕΚ Α' 147) και 5 παρ. 2 του Π.Δ. 39/2017 «Κανονισμός Εξέτασης Προδικαστικών Προσφυγών ενώπιον της ΑΕΠΠ» (ΦΕΚ Α' 64).
2.Επειδή η υπό κρίση Προδικαστική Προσφυγή ασκήθηκε με την χρήση του τυποποιημένου εντύπου που παρατίθεται στο Παράρτημα Ι, σύμφωνα με την παρ. 2 του άρθρου 8 του ΠΔ 39/2017 και της παρ. 2 του άρθρου 362 του Ν. 4412/2016.
3.Επειδή η προσφυγή έχει κατατεθεί εμπροθέσμως στις 21-12-2017, σύμφωνα με τα οριζόμενα στο άρθρο 4 παρ. 1 του ΠΔ 39/2017 και το άρθρο 361 παρ. 1 του Ν. 4412/2016. Ειδικότερα, εν προκειμένω, η τελευταία ημέρα της αποκλειστικής δεκαήμερης προθεσμίας άσκησης της προσφυγής έληγε στις 27-12-2017 δεδομένου ότι η προσφεύγουσα έλαβε γνώση της προσβαλλομένης στις 14-12-2017 οπότε αυτή αναρτήθηκε στον διαδικτυακό τόπο του Εθνικού Συστήματος Ηλεκτρονικών Δημοσίων Συμβάσεων (Ε.Σ.Η.ΔΗ.Σ.), όπου διενεργείται (ηλεκτρονικά) ο διαγωνισμός και κοινοποιήθηκε στους ενδιαφερομένους. Η εν λόγω προσφυγή αναρτήθηκε στο Ε.Σ.Η.ΔΗ.Σ. αυθημερόν και κοινοποιήθηκε με μήνυμα ηλεκτρονικού ταχυδρομείου στην Α.Ε.Π.Π στις 22-12-2017.
4.Επειδή η ΑΕΠΠ είναι αρμόδια για την εξέταση της υπό κρίση προδικαστικής προσφυγής και λόγω ποσού (345 παρ.1 Ν. 4412/2016, 6 παρ.1 Ν. 4412/2016).
5.Επειδή η προσφεύγουσα έχει έννομο συμφέρον για την άσκηση της υπό κρίση προσφυγής με, περαιτέρω, αίτημα και για την λήψη προσωρινών μέτρων, καθώς συμμετέχει στον υπό κρίση διαγωνισμό και έχει υποβάλλει προσφορά με αριθμό 81508/27-11-2017, κι επομένως, έχει συμφέρον να της ανατεθεί η συγκεκριμένη σύμβαση και περαιτέρω, ενδέχεται, εξ αυτού του λόγου, να υποστεί ζημία σε περίπτωση παρανομίας των προσβαλλόμενων πράξεων της αναθέτουσας αρχής.
6.Επειδή, επομένως, η υπό κρίση προδικαστική προσφυγή μετά του σχετικού ως άνω αιτήματος για τη λήψη προσωρινών μέτρων παραδεκτά και νόμιμα φέρεται προς εξέταση ενώπιον του 2ου Κλιμακίου της Α.Ε.Π.Π., δυνάμει των διατάξεων α) των άρθρων 353, 355, 360, 362, 363, 364, 365, 366 και 367 του Ν. 4412/2016 «Δημόσιες Συμβάσεις Έργων, Προμηθειών και Υπηρεσιών, προσαρμογή στις Οδηγίες 2014/24/ΕΕ και 2014/25/ΕΕ» (ΦΕΚ Α’ 147/ 08.08.2016), όπως ισχύει, β) των άρθρων 6, 8, 9, 12, 13, 14, 15, 18 και 20 του Π.Δ. 39/2017 «Κανονισμός Εξέτασης Προδικαστικών Προσφυγών ενώπιον της Αρχής Εξέτασης Προδικαστικών Προσφυγών» (ΦΕΚ Α’ 64/4.5.2017), γ) της με αριθμ. πρωτ. Οικ./ 55/ 2017 Πράξης του Προέδρου του 2ου Κλιμακίου της ΑΕΠΠ για τον ορισμό εισηγητή και ημερομηνίας εξέτασης της ανωτέρω προσφυγής καθώς και την κοινοποίηση της πιο πάνω Πράξης στην προσφεύγουσα εταιρεία και την αναθέτουσα αρχή με το από 28-12-2017 ηλεκτρονικό μήνυμα της Γραμματείας του 2ου Κλιμακίου.
7.Επειδή, κατά την έννοια του άρθρου 360 του Ν. 4412/2016 και του άρθρου 3 του ΠΔ 39/2017 η Προσφεύγουσα ασκεί την υπό κρίση Προδικαστική Προσφυγή αιτούμενη να ακυρωθεί, άλλως οίκοθεν ανακληθεί ή τροποποιηθεί, η υπ’ αριθμ. 370/11-12-2017 Απόφαση της Οικονομικής Επιτροπής του Δήμου Αγίου Δημητρίου, δυνάμει της οποίας, κατ’ αποδοχή των υπ’ αριθμ. 43/2017 και 45/2017 πρακτικών της Επιτροπής Διαγωνισμού - Συντήρησης και Επισκευής όλων των Αυτοκινήτων/Οχημάτων των Υπηρεσιών του Δήμου Αγίου Δημητρίου, αποφασίσθηκε μη νόμιμα, αυθαίρετα, αβάσιμα και με μη νόμιμη αιτιολογία, η έγκριση του υπ’ αριθμ. 43/2017 πρακτικού (στάδιο δικαιολογητικών συμμετοχής και τεχνικών προσφορών), κατά το μέρος που μη νόμιμα κρίθηκε αποδεκτή η προσφορά της ένωσης φυσικών προσώπων (οικονομικών φορέων) και μη νομίμως η ως άνω ένωση φυσικών προσώπων (οικονομικών φορέων) συνεχίζει στο επόμενο στάδιο του διαγωνισμού, ήτοι στην αποσφράγιση των οικονομικών προσφορών για την ομάδα 1 και η έγκριση του υπ’ αριθμ. 45/2017 πρακτικού της επιτροπής διαγωνισμού, όπου μη νομίμως γίνεται αποδεκτή η οικονομική προσφορά της ένωσης φυσικών προσώπων (οικονομικών φορέων) και ανακηρύσσεται προσωρινός μειοδότης για την Ομάδα 1, μέσα στα πλαίσια του επίδικου Διαγωνισμού.
8.Επειδή, μετά ταύτα, η Προσφεύγουσα επιδιώκει να ανασταλεί η πρόοδος της διαγωνιστικής διαδικασίας, ιδίως δε η υποβολή δικαιολογητικών κατακύρωσης από την συμμετέχουσα ένωση  , η αποσφράγιση των δικαιολογητικών κατακύρωσης, η αξιολόγηση αυτών, η ανάδειξη οριστικού αναδόχου και η υπογραφή σχετικής σύμβασης με την ένωση εταιρειών μέχρι την έκδοση απόφασης της Α.Ε.Π.Π. επί της παρούσας προδικαστικής προσφυγής ή, άλλως, να οριστούν όποια μέτρα κρίνει κατάλληλα η Αρχή Εξέτασης Προδικαστικών Προσφυγών.
9.Επειδή στο άρθρο 346 του Ν. 4412/2016 ορίζεται ότι «Κάθε ενδιαφερόμενος, ο οποίος έχει ή είχε συμφέρον να του ανατεθεί σύμβαση των περιπτώσεων α' και β' της παραγράφου 1 του άρθρου 1 και έχει υποστεί ή ενδέχεται να υποστεί ζημία από εκτελεστή πράξη ή παράλειψη της αναθέτουσας αρχής κατά παράβαση της ευρωπαϊκής ή εσωτερικής νομοθεσίας, έχει δικαίωμα να προσφύγει στην Αρχή Εξέτασης Προδικαστικών Προσφυγών (ΑΕΠΠ), σύμφωνα με τα ειδικότερα οριζόμενα στο άρθρο 360 και να ζητήσει προσωρινή προστασία, σύμφωνα με το άρθρο 366, ακύρωση παράνομης πράξης ή παράλειψης της αναθέτουσας αρχής, σύμφωνα με το άρθρο 367 ή ακύρωση σύμβασης η οποία έχει συναφθεί παράνομα , σύμφωνα με το άρθρο 368».
10.Επειδή, σύμφωνα με τις διατάξεις του άρθρου 366 του ν. 4412/2016: «1. Η ΑΕΠΠ μπορεί ύστερα από αίτημα του προσφεύγοντος ή αυτεπαγγέλτως και μετά από κλήση της αναθέτουσας αρχής προ τριών (3) ημερών να εκδώσει πράξη αναστολής εκτέλεσης της προσβαλλόμενης πράξης και να ορίσει τα κατάλληλα μέτρα έως ότου αποφανθεί για την προσφυγή και πάντως όχι πέραν της προθεσμίας που ορίζεται στην παράγραφο 1 του άρθρου 367 για την έκδοση απόφασής της. 2. Με την απόφαση της προηγούμενης παραγράφου μπορεί να διατάσσονται προσωρινά μέτρα για να επανορθωθεί η εικαζόμενη παράβαση ή να αποτραπεί η ζημία των θίγόμενων συμφερόντων, στα οποία συμπεριλαμβάνονται μέτρα που αναστέλλουν τη διαδικασία ανάθεσης δημόσιας σύμβασης ή την εκτέλεση οποιασδήποτε απόφασης λαμβάνει η αναθέτουσα αρχή. 3. Η ΑΕΠΠ μπορεί να αποφασίσει να μη χορηγηθούν τα προσωρινά μέτρα της προηγούμενης παραγράφου αν κρίνει ότι, ύστερα από στάθμιση όλων των συμφερόντων που ενδέχεται να ζημιωθούν καθώς και του δημόσιου συμφέροντος, οι πιθανές αρνητικές συνέπειες από τη χορήγηση των προσωρινών μέτρων είναι περισσότερες από τα οφέλη.Η απόφαση να μη χορηγηθούν προσωρινά μέτρα δε θίγει τις λοιπές αξιώσεις που προβάλλει το πρόσωπο που έχει ζητήσει τη χορήγηση των εν λόγω μέτρων».
11.Επειδή, περαιτέρω, τα ανωτέρω οριζόμενα στις διατάξεις του άρθρου 366 του Ν. 4412/2016 επαναλαμβάνονται και στις διατάξεις του άρθρου 15 του Π.Δ. 39/2017 (ΦΕΚ Α’ 64/04.05.2017).
12.Επειδή, σύμφωνα με την αιτιολογική έκθεση του Ν.4412/2016, επί του άρθρου 366 αυτού, αναφέρεται ότι: «Δίδεται η δυνατότητα στην ΑΕΠΠ να διατάξει προσωρινά μέτρα προκειμένου να μην καταστεί αλυσιτελής η αποδοχή της προδικαστικής προσφυγής λόγω της προόδου της διαγωνιστικής διαδικασίας».
13.Επειδή, συνακόλουθα, η απόφαση επί του αιτήματος αναστολής - λήψης προσωρινών μέτρων, σκοπεί να αποτρέψει τη δημιουργία ανεπανόρθωτων καταστάσεων ή δύσκολα αναστρέψιμων λόγω της προόδου του διαγωνισμού. Ετέρωθεν, δεν θα πρέπει και η ίδια η απόφαση να δημιουργεί τέτοιες καταστάσεις, οδηγώντας σε πλήρη ικανοποίηση του ασφαλιστέου δικαιώματος, αφού η ισχύς της είναι προσωρινή και δεν θα πρέπει να επηρεάζει κατά τούτο την απόφαση επί της προδικαστικής προσφυγής. Στο πλαίσιο αυτό, σκοπός της απόφασης επί αιτήματος αναστολής - λήψης προσωρινών μέτρων είναι η διασφάλιση των αμφισβητούμενων δικαιωμάτων των προσφευγόντων μέχρι την οριστική κρίση της διαφοράς και ειδικότερα η ρύθμιση μέχρι τότε μιας κατάστασης προς αποτροπή επικείμενου κινδύνου ή ανεπανόρθωτης βλάβης ή ζημίας.
14.Επειδή, τα ανωτέρω, άλλωστε, στοιχούν, κατά τα παγίως νομολογιακώς γενόμενα δεκτά και υπό το πρίσμα του προϊσχύσαντος νομοθετικού πλαισίου (Ν. 3886/2010), που δεν διαφοροποιείται εν προκειμένω από το ισχύον πλαίσιο του Ν. 4412/16, αναφορικά με το σύστημα παροχής προσωρινής έννομης προστασίας, κατά το στάδιο που προηγείται της σύναψης δημοσίων συμβάσεων, το οποίο αποσκοπεί στην προστασία όσων ενδιαφέρονται να τους ανατεθούν δημόσιες συμβάσεις, έναντι της βλάβης την οποία υφίστανται ή ενδέχεται να υποστούν από την πιθανολογούμενη εκ μέρους της αναθέτουσας αρχής, παράβασης διατάξεων του ενωσιακού ή εθνικού δικαίου.
15.Επειδή στο άρθρο 8 της επίδικης Διακήρυξης ορίζεται ότι: «Κατάρτιση και υποβολή προσφορών. Κάθε οικονομικός φορέας μπορεί να υποβάλλει προσφορά για μία ή και για περισσότερες ομάδες. Αντίστοιχα θα ανακηρυχθούν μειοδότες ανά ομάδα όπως αυτές προσδιορίζονται στην υπ.αρ.112/2017 τεχνική μελέτη της Δ/νσης Τεχνικών Υπηρεσιών. Οι προσφορές υποβάλλονται από τους οικονομικούς φορείς ηλεκτρονικά, μέσω της διαδικτυακής πύλης Ε.Σ.Η.ΔΗ.Σ. www.promitheus.gov.gr μέχρι την καταληκτική ημερομηνία και ώρα που ορίζει η παρούσα διακήρυξη, στην Ελληνική γλώσσα σε ηλεκτρονικό φάκελο σύμφωνα με τα αναφερόμενα Ν.4155/2013, στο άρθρο 11 της ΥΑ Π1/2390/2013. Τα περιεχόμενα του ηλεκτρονικού φακέλου της προσφοράς ορίζονται ως εξής: Α. ένας (υπο)φάκελος με την ένδειξη «Δικαιολογητικά Συμμετοχής-Τεχνική προσφορά». Β. ένας (υπο)φάκελος με την ένδειξη «Οικονομική Προσφορά». Κατά την υποβολή της προσφοράς από τον Οικονομικό φορέα (προμηθευτή) σημαίνονται από αυτόν με χρήση του σχετικού πεδίου του συστήματος τα στοιχεία εκείνα της προσφοράς του που έχουν εμπιστευτικό χαρακτήρα. Α. Περιεχόμενα (υπο)φακέλου «Δικαιολογητικά συμμετοχής-τεχνική προσφορά». Α.1 “Δικαιολογητικά Συμμετοχής”. Α.1.1 Εγγυητική επιστολή συμμετοχής Ορίζεται σε ποσοστό ένα (1%) τοις εκατό επί της προϋπολογισθείσας δαπάνης της εκάστοτε ομάδας ή του συνόλου των ομάδων για τις οποίες ο διαγωνιζόμενος υποβάλλει προσφορά, χωρίς το Φ.Π.Α. ... Α.1.2 Τυποποιημένο έντυπο υπεύθυνης δήλωσης (ΤΕΥΔ), σύμφωνα με το άρθρο 79 του ν. 4412/2016 και το ΦΕΚ 3698/Β/16-11-2016, από το οποίο να προκύπτει ότι ο οικονομικός φορέας πληροί τις ακόλουθες προϋποθέσεις: α) δεν βρίσκεται σε μία από τις καταστάσεις του άρθρου 6 της παρούσας διακήρυξης για τις οποίες οι οικονομικοί φορείς αποκλείονται ή μπορούν να αποκλεισθούν, β) πληροί τα σχετικά κριτήρια επιλογής Το ΤΕΥΔ της παρούσας σύμβασης συντάχθηκε σύμφωνα με την Κατευθυντήρια Οδηγία 15 της ΕΑΑΔΗΣΥ (ΑΔΑ:ΩΧ0ΓΟΞΤΒ-ΑΚΗ) και τους όρους της παρούσας διακήρυξης, της οποίας αποτελεί αναπόσπαστο μέρος της και διατίθεται σε επεξεργάσιμη μορφή (αρχείο .doc) ώστε οι οικονομικοί φορείς να το συμπληρώσουν, υπογράψουν και συμπεριλάβουν στην προσφορά τους. Πληροφορίες για τη συμπλήρωση του ΤΕΥΔ. Ένας οικονομικός φορέας που συμμετέχει μόνος του (αυτοτελώς) συμπληρώνει ένα ΤΕΥΔ. Όταν σε μια διαδικασία ανάθεσης συμμετέχουν οικονομικοί φορείς υπό τη μορφή ένωσης πρέπει να κατατίθεται για κάθε μέλος της ένωσης, χωριστό ΤΕΥΔ, στο οποίο παρατίθενται οι πληροφορίες που απαιτούνται σύμφωνα με τα μέρη ΙΙ έως IV και VI. Στο ΤΕΥΔ απαραιτήτως πρέπει να προσδιορίζεται η έκταση και το είδος της συμμετοχής του κάθε μέλους της ένωσης, εκφρασμένο σε ποσοστό, καθώς και ο εκπρόσωπος/συντονιστής αυτής. Το ΤΕΥΔ υπογράφεται: στις περιπτώσεις ατομικής επιχείρησης, από τον νόμιμο εκπρόσωπο αυτής, στις περιπτώσεις εταιρειών περιορισμένης ευθύνης (Ε.Π.Ε.), ιδιωτικών κεφαλαιουχικών εταιρειών (Ι.Κ.Ε.) και προσωπικών εταιρειών (Ο.Ε. και Ε.Ε.), από τους διαχειριστές, στις περιπτώσεις ανωνύμων εταιρειών (Α.Ε.), από τον Διευθύνοντα Σύμβουλο, καθώς και από όλα τα μέλη του Διοικητικού Συμβουλίου. Ένας οικονομικός φορέας που συμμετέχει μόνος του, αλλά στηρίζεται στις ικανότητες ενός ή περισσοτέρων άλλων οικονομικών φορέων, οφείλει να υποβάλλει χωριστό/ά ΤΕΥΔ (μέρος II Γ) διασφαλίζοντας ότι η αναθέτουσα αρχή θα λάβει το δικό του ΤΕΥΔ μαζί με χωριστό /ά ΤΕΥΔ όπου παρατίθενται οι σχετικές πληροφορίες των ενοτήτων Α και Β του Μέρους ΙΙ για κάθε έναν από τους οικονομικούς φορείς στις ικανότητες των οποίων στηρίζεται. Επίσης θα πρέπει να συμπεριληφθούν και οι πληροφορίες που απαιτούνται σύμφωνα με το Μέρος IV και τυχόν το Μέρος V, εφόσον είναι σχετικές με την ειδική ικανότητα ή ικανότητες στις οποίες στηρίζεται ο οικονομικός φορέας, ομοίως για καθένα από αυτούς. Όταν σε μια διαδικασία ανάθεσης συμμετέχουν οικονομικοί φορείς υπό την μορφή ένωσης ή κοινοπραξίας πρέπει να κατατίθεται για κάθε μέλος της ένωσης ή κοινοπραξίας, χωριστό ΤΕΥΔ, στο οποίο παρατίθενται οι πληροφορίες που απαιτούνται σύμφωνα με τα μέρη II έως V. Επισημαίνεται ότι στον φάκελο με τα δικαιολογητικά συμμετοχής θα υπάρχει ευρετήριο (πίνακας περιεχομένων) και συνεχής αρίθμηση τουλάχιστον κατά φύλλο και τα δικαιολογητικά θα είναι κατάλληλα δεμένα σε τόμο ή ντοσιέ με τη σειρά που αυτά ζητούνται...».
16.Επειδή, από μια απλή επισκόπηση των εγγράφων της σύμβασης στον ηλεκτρονικό τόπο του επίδικου Διαγωνισμού, πιθανολογείται ότι η ένωση φυσικών προσώπων (οικονομικών φορέων)    δεν έχει προσδιορίσει στα ΤΕΥΔ του κάθε μέλους της ένωσης την έκταση και το είδος της συμμετοχής (του κάθε μέλους της ένωσης) εκφρασμένο σε ποσοστό.
17.Επειδή για την οριστική κρίση επί της βασιμότητας των ισχυρισμών της προσφεύγουσας, οι οποίοι πάντως δεν πιθανολογούνται ως προδήλως αβάσιμοι και απαιτείται ενδελεχής εξέταση και ερμηνεία των όρων της διακήρυξης και των σχετικών διατάξεων, υπό το φως της κείμενης νομοθεσίας και νομολογίας, καθώς και, ενδεχομένως, περαιτέρω αναζήτηση διευκρινήσεων ή/και εγγράφων από αρμόδιες Αρχές και Φορείς.
18.Επειδή, προς αποφυγή να καταστεί αλυσιτελής η αποδοχή της προδικαστικής προσφυγής λόγω της προόδου της διαγωνιστικής διαδικασίας, αλλά και προς αποτροπή ενδεχόμενης βλάβης της Προσφεύγουσας σε περίπτωση που κριθεί με την απόφαση επί της Προδικαστικής Προσφυγής ότι μη νόμιμα η Αναθέτουσα Αρχή την κατέταξε δεύτερη.
19.Επειδή, προϋπόθεση της από την Α.Ε.Π.Π. παροχής προσωρινών μέτρων είναι α) η παραδεκτή άσκηση της προσφυγής, β) η ύπαρξη βλάβης του προσφεύγοντος ως στοιχείο του παραδεκτού της αίτησης θεμελιώνοντας το έννομο συμφέρον του- τεκμαιρόμενη από την ιδιότητα του αιτούντος ως διαγωνιζομένου- και κριτήριο επιλογής του κατάλληλου ασφαλιστικού μέτρου, γ) η απλή πιθανολόγηση βασιμότητας έστω κι ενός εκ των προβαλλόμενων λόγων, καθώς καθίσταται σαφές ότι προδήλως αβάσιμη, όπως και προδήλως απαράδεκτη, προσφυγή δεν δύναται να θεμελιώσει αίτημα αναστολής και δ) να μην προκύπτει από τη στάθμιση όλων των συμφερόντων των εμπλεκομένων μερών που ενδέχεται να ζημιωθούν, καθώς και του δημόσιου συμφέροντος, ότι οι πιθανές αρνητικές συνέπειες από τη χορήγηση των προσωρινών μέτρων είναι περισσότερες από τα οφέλη.
20.Επειδή, η ανάγκη άμεσης προμήθειας υπηρεσιών συντήρησης και επισκευής μεταφορικών μέσων από τον Δήμο Αγίου Δημητρίου μπορεί να συνιστά λόγο δημοσίου συμφέροντος για την συνέχιση του διαγωνισμού. Λόγοι, όμως, δημοσίου συμφέροντος επιτάσσουν εξίσου την τήρηση της νομιμότητας, κατά τη διαδικασία, των διαγωνισμών για τη σύναψη δημοσίων συμβάσεων, ώστε να γίνεται η ανάθεση σε νομίμως επιλεγέντα ανάδοχο (Ε.Α. ΣτΕ 840/2008). Συνεπώς, σταθμίζοντας το δημόσιο συμφέρον και υπό τις δύο εκτεθείσες πτυχές του πρέπει, για όλους τους πιο πάνω λόγους, να διαταχθεί η αναστολή της περαιτέρω προόδου της διαγωνιστικής διαδικασίας έως ότου δημοσιευθεί οριστική απόφαση από την ΑΕΠΠ επί της Προδικαστικής Προσφυγής.
21.Επειδή, μετά ταύτα, στο παρόν τουλάχιστον στάδιο, παρέλκει η κρίση επί του παραδεκτού ή και η πιθανολόγηση της βασιμότητας του έτερου αιτήματος και των λοιπών ισχυρισμών της προσφεύγουσας.
22.Επειδή, το μόνο πρόσφορο και αναγκαίο μέτρο κατά τα ως άνω είναι η αναστολή προόδου της διαγωνιστικής διαδικασίας και, ιδίως, να ανασταλεί η πρόοδος της διαγωνιστικής διαδικασίας, ιδίως δε η υποβολή δικαιολογητικών κατακύρωσης από την συμμετέχουσα ένωση , η αποσφράγιση των δικαιολογητικών κατακύρωσης, η αξιολόγηση αυτών, η ανάδειξη οριστικού αναδόχου και η υπογραφή σχετικής σύμβασης με την ένωση εταιρειών μέχρι την έκδοση απόφασης της Α.Ε.Π.Π. επί της προσφυγής. Η αναστολή αυτή δεν διατάσσεται με αόριστη, αλλά με βεβαία πλην εύλογη για την έκδοση απόφασης επί της προσφυγής διάρκεια και πάντως εντός του αποκλειστικού χρόνου του αρ. 367 παρ. 1 Ν. 4412/2016, χωρίς να καθυστερεί υπέρμετρα τη διαδικασία, ώστε να προστατευθούν και τα συμφέροντα της Αναθέτουσας Αρχής για ταχεία πρόοδο αυτής.
23.Επειδή, κατ’ ακολουθία των ανωτέρω, το αίτημα αναστολής - προσωρινών μέτρων της προσφεύγουσας πρέπει να γίνει δεκτό.</p>
<!--center-->Για τους λόγους αυτούς<!--/center--> 
Δέχεται το αίτημα περί αναστολής -προσωρινών μέτρων που σωρεύεται στην υπό κρίση Προδικαστική Προσφυγή
Αναστέλλει την πρόοδο της διαγωνιστικής διαδικασίας, και συγκεκριμένα την υποβολή δικαιολογητικών κατακύρωσης από την συμμετέχουσα ένωση    , την αποσφράγιση των δικαιολογητικών κατακύρωσης, την αξιολόγηση αυτών, την ανάδειξη οριστικού αναδόχου και την υπογραφή σχετικής σύμβασης με την ένωση εταιρειώνστα πλαίσια του Ηλεκτρονικού Ανοικτού Διαγωνισμού με σφραγισμένες προσφορές για την υπηρεσία "Συντήρηση και επισκευή μεταφορικών μέσων” για την περίοδο 2017 - 2018 με κριτήριο κατακύρωσης την πλέον συμφέρουσα από οικονομική άποψη προσφορά μόνο βάσει τιμής και ειδικότερα, "τη χαμηλότερη προσφορά”, δηλαδή, η μεγαλύτερη ποσοστιαία (%) μέση έκπτωση, όπως αυτή ορίζεται στη με αρ. 112/2017 τεχνική μελέτη της Δ/νσης Τεχνικών Υπηρεσιών της Αναθέτουσας Αρχής και δη μόνον για την Ομάδα «Επισκευή Επιβατικών Οχημάτων και ημιφορτηγών μέχρι 3,5 ΤΝ» του διαγωνισμού (CPV: 50100000-6 και συστημικό αριθμό ΕΣΗΔΗΣ 48479), μέχρι την έκδοση απόφασης επί της υπό κρίση προδικαστικής προσφυγής.
Κρίθηκε, αποφασίστηκε και εκδόθηκε στον Άγιο Ιωάννη Ρέντη στις 02-01-2018.
Ο ΠΡΟΕΔΡΟΣ ΤΟΥ 1ΟΥ ΚΛΙΜΑΚΙΟΥ        <!--right-->Η ΓΡΑΜΜΑΤΕΑΣ<!--/right-->
<p>ΝΙΚΟΛΑΟΣ Σ. ΣΑΒΒΙΔΗΣ  <!--right-->ΑΝΘΟΥΛΑ ΝΙΚΟΛΑΪΔΟΥ<!--/right--></p>";s:12:"content_meta";N;}